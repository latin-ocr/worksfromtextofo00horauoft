W& ’
“ Ans formos. 317

Noscere mendacem verumque beatus amicum.
Tu seu donaris seu quid donare voles cui,

Nolito ad versus tibi factos ducere plenum
Laetitiam clamabit enim Pulchre! bene! recte !
Pallescet super his, etiam stillabit amicis

Ex oculis rorem, saliet, ttmdet pede terram.

Ut, qui'conducti plorant in funere, dicunt

Et faciunt prope plura dolentibus ex animo, sic
Derisor vero plus laudatore movetur.

Reges dicuntur multis urgere culullis

Et torquere mero, quem perspexisse laborant,
An sit amicitia diguus: si carmina condes,
Nunquam te fallant animi sub vulpe latentes.
Quintilio si quid recitareS, Corrige sodes

Hoc, aiebat, et hoc; melius te posse negareS‚
Bis terque expertum frustra, delere jubebat

Et male tornatos incudi reddere versus.

Si defendere delictum quam vertere malles,
Nullum ultra verbum aut operam insumebat inanem,
Quin sine rivali teque et tua solus amares.

Vir bonus et prudens versus reprehendet inertes,
Oulpabit duros, incomptis allinet atrum
Transverso calamo signum, ambitiosa recidet
ornamenta, parum claris lucem dare coget,
Arguet ambigue dictum, mutanda notabit,

Fiet Aristarchus ; non dicet: Cur ego amicum
Offendam in nugis Ρ Hae nugae seria ducent
In mala derisum semel exceptumque sinistre.

Ut mala quem scabies aut morbus regius urget
Aut fanaticus error et iracunda Diana,

Vesanum tetigisse timent fugiuntque poetam,
Qui sapiunt; agitant pueri incautique sequuntur.
Hic, dum sublimis versus ructatur et errat,

Si veluti merulis intentus decidit auceps

In puteum foveamve, licet, succurrite, longum
Clamet, Io cives! non sit, qui tollere curet. ”
Si curet quis opem ferre et demittere funem,
Qui scis, an prudens huc se projecerit atque
Servari nolit? Dicam Siculique poetae

Narrabo interitum. Deus immortalis haberi
Dum cupit Empedocles, ardentem frigidus Aetnam
Insiluit. Sit jus liceatque perire poetis ;
Invitum qui servat, idem facit occidenti.

Nec semel hoc fecit, nec, si retractus erit, jam
Fiet homo et ponet famosae mortis amorem.
Nec satis apparet, cur versus factitet, utrum

