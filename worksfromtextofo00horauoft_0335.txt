ΗΒ. 11. muer. 11. 297

Quam per vatis opus mores animique virorum
Clarorum apparent. Nec sermones ego mallem
Repentes per humum quam res componere gestaS‚
Terrarumque situs et flumina dicere et arces
Montibus impositas et barbara regna tuisque
Auspiciis totum confecta duella per orbem
Olaustraque custodem pacis cohibentia J anum

Et formidatum Parthis te principe Romam,

Si, quantum cuperem, possem quoque3 sed neque parvum
Carmen majestas recipit tua nec meus audet

Rem tentare pudor, quam vires ferre recusent.
Sedulitas autem stulte, quem diligit, urget,
Praecipue cum se numeris commendat et arte:
Discit enim citius meminitque libentius illud,
Quod quis deridet, quam quod probat et veneratur.
Nil moror officium, quod me gravat, ac neque ficto
In pejus vultu proponi cereus usquam,

Nec prave factis decorari versibus opto,

Ne rubeam pingui donatus munere, et una

Cum scriptore meo capsa porrectus aperta

Deferat in vicum vendentem thus et odores

Et piper et quidquid chartis amicitur ineptis,

 

Emsmom II.—A1› J ULmM Fnomm.

Flore, bono claroque fidelis amice Neroni,

Si quis forte velit puerum tibi vendere natum

Tibure vel Gabiis et tecum sic agat: Hic et

Candidus et talos a vertice pulcher ad imos

Fiet eritque tuus nummorum millibus oct0‚

verna ministeriis ad nutus aptus heriles,

Litterulis Graecis imbutus, idoneus arti

Cuilibet3 argilla quidvis imitaberis uda,

Quin etiam canet indoctum, sed dulce bibenti.

Multa fidem promissa levant, ubi plenius aequo

Laudat venales, qui vult extrudere, merces,

Res urget me nulla3 meo sum pauper in aere.

Nemo hoc mangonum faceret tibi3 non temere a me

Quivis ferret idem. Semel hic cessavit et, ut fit,

In scalis latuit metuens pendentis habenae:

Des nummos, excepta nihil te si fuga laedat ;

Ille ferat pretium poenae securus, opinor.

Prudens emisti vitiosum, dicta tibi est lex:

Insequeris tamen hunc et lite moraris iniqua?
-Dixi me pigrum proficiscenti tibi, dixi

