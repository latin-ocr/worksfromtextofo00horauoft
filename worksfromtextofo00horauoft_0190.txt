152

HOBATII

Diva, producas sobolem patrumque

Prosperes decreta super jugandis

Feminis prolisque novae feraci
Lege marita,

Certus undenos decies per annos

Orbis ut cantus referatque ludos

Ter die claro totiesque grata
Nocte frequentes.

Vosque veraces cecinisse, Parcae,
Quod semel dictum est stabilisque rerum
Terminus servat, bona jam peractis

J ungite fata.

Fertilis frugmn pecorisque Tellus

Spicea donet Cererem corona3
Nutriant fetus et aquae salubres
Et J ovis aurae.

Condito mitis placidusque telo

Supplices audi pueros, Apoll03

Siderum regina bicornis, audi,
Luna, puellas:

Roma si vestrum est opus, Iliaeque

Litus Etruscum tenuere turmae,

J ussa pars mutare Lares et urbem
Sospite cursu,

Oui per ardentem sine fraude Trojam
Castus Aeneas patriae superstes
Liberum munivit iter, daturus

Plura relictis ε

Di, probos mores docili juventae,

Di, senectuti placidae quietem,

Romulae genti date remque prolemque
Et decus omne!

Quaeque vos bobus veneratur albis

Clarus Anchisae Venerisque sanguis,

Impetret, bellante prior, jacentem
Lenis in hostem!

J am mari terraque manus potentes

Medus Albanasque timet secures;

J am Scythae responsa petunt, superbi
Nuper, et Indi.

