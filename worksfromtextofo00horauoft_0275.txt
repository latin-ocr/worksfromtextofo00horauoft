 

m. 11. sn. v. 237

Et quoscunque feret cultus tibi fundus honores
Ante Larem gustet venerabilior Lare dives ;

Qui quamvis perjurus erit, sine gente, cruentus
Sanguine fraterno, fugitivus, ne tamen illi

Tu comes exterior, si postulet, ire recuses.

Utne tegam spurco Damae latus? Haud ita Trojae.
Me gessi certans semper melioribus. Ergo

Pauper eris. Fortem hoc animum tolerare jubebo 3
Et quondam majora tuli. 'ru protinus, unde
Divitias aerisque 1113111, dic augur, acervos

Dixi equidem et dico : captes astutus ubique
Testamenta senum, neu, si vafer unus et alter
Insidiatorem praeroso fugerit hamo,

Aut spem deponas aut artem illusus omittas.
Magna minorve foro si res certabitur olim,

Vivet uter locuples sine gnatis, improbus, ultro

Qui meliorem audax vocet in jus, illius esto
Defensor3 fama civem causaque priorem

Sperne, domi si gnatus erit fecundave conjux.
Quinte, puta, aut Publi, gaudent praenomine molles
Auriculae, tibi me virtus tua fecit amicum3

J us anceps novi, causas defendere possum 3

Eripiet quivis oculos citius mihi, quam te
Oontemptum cassa nuce pauperet; haec mea cura est,
Ne quid tu perdas, neu sis jocuS. Ire domum atque
Pelliculam curare jube; fi cognitor ipse:

Persta atque obdura, seu rubra Canicula findet
Infantes statuas, seu pingui tentus omaso

Furius hibernas cana nive conspuet Alpes.

Nonne vides, aliquis cubito stantem prope tangens
Inquiet, ut patiens, ut amicis aptus, ut acer?
Plures adnabunt thunni et cetaria crescent.

Si cui praeterea validus male filius in re

Praeclara sublatus aletur, ne manifestum

caelibis obsequium nudet te, leniter in spem ι,
Adrepe officiosus, ut et scribare secundus

Heres et, si quis casus puerum egerit Orco,

In vacuum venias3 perraro 11300 3103 fallit.

Qui testamentum tradet tibi cunque legendum,
Abnuere et tabulas a te removere memento,

Sic tamen, ut limis rapias, quid prima secundo
Cera velit versu3 solus multisne coheres,

Veloci percurre oculo. Plerumque recoctus

Scriba ex quinqueviro corvum deludet hiantem,
Captatorque dabit risus Nasica Corano.

Num furis? an prudens ludis me obscura canendo?

