 

LIB- Ι. SAOE. X.

Arguta meretrice potes Davoque Chremeta
Eludente senem comis garrire libellos
Unus vivorum, Fundani3 Pollio regum
Facta canit pede ter percusso; forte epos acer
Ut nemo Varius ducit3 molle atque facetum

Virgilio annuerunt gaudentes rure Camenae.
Hoc erat, experto flustra Varrone Atacino

Atque quibusdam aliis, melius quod scribere possem,

Inventore minor3 neque ego iJJi detrahere ausim
Haerentem capiti cum multa. laude coronam.

At dixi fluere hunc lutulentum, saepe ferentem
Plura. quidem tollenda relinquendis. Age, quaeso,
Tu nihil in magno doctus reprehendis Homero?

 

Nil comis tragici mutat Lucilius Acci?

Non ridet versus Enni gravitate minores,

Cum de se loquitur non ut majore reprensis Ρ
Quid vetat et nosmet Lucili scripta legentes
Quaerere, num illius, num rerum dura negarit „
Versiculos natura magis factos et euntes
Mollius, ac si quis pedibus quid claudere senis,
Hoc tantum contentus, amet scripsisse ducentos
Ante cibum versus, totidem coenatus? Etrusci
Quale fuit Cassi rapido ferventius amni
Ingenium, capsis quem fama est esse librisque
Ambustum propriis. Fuerit Lucilius, inquam,
Comis et urbanus, fuerit limatior idem

Quam rudis et Graecis intacti carminis auctor,

Quamque poetarum seniorum turba3 sed ille,
Si foret hoc nostrum fato dilatus in aevum,

213

