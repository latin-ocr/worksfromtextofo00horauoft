m. Ι. ΕΡῙΒΤ. ΧΠῘ.

 

 

Errs‘rom XIII.—-An VINIUM AsnLLAM.

Ut proficiscentem docui te saepe diuque,
Augusto reddes signata volumina, Vini,

Si validus, si laetus erit, si denique poscet;

Ne studio nostri pecces odiumque libellis
Sedulus importes opera vehemente minister.

Si te forte meae gravis uret sarcina chartae,
Abjicito potius, quam quo perferre juberis
Clitellas ferus impingas Asinaeque paternum
cognomen vertas in risum et fabula fias.
Viribus uteris per clivos, fiumina, lamas3
Victor propositi simul ac perveneris illuc,

Sic positum servabis onus, ne forte sub ala
Fasciculum portes librorum, ut rusticus agnum,
Ut vinosa glomus furtivae Pyrrhia lanae,

Ut cum pileolo soleas conviva tribulis.

Ne vulgo narres te sudavisse ferendo

Carmina, quae possint oculos auresque morari
Caesaris3 oratus multa prece, nitere porro.
Vade, vale, cave ne titubes mandataque fiangas

 

2¹71

