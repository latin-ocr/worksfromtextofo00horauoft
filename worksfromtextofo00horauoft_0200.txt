162

HORA'HI EPODI.

CARMEN V.—I1v OAmmm VENEFIOAM.

At, O deorum quidquid in caelo regit
Terras et humanum genus,·

Quid iste fert tumultus ? aut quid omnium
Vultus in unum me truces?

Per liberos te, si vocata partubus
Lucina veris affuit,

Per hoc inane purpurae decus precor,
Per improbaturum haec J ovem,

Quid ut noverca me intueris aut uti
Petita ferro bellua?

Ut haec trementi questus ore constitit
Insignibus raptis puer,

Impube corpus, quale posset impia
Mollire Thracum pectora,

Canidia, brevibus implicata viperis
Crines et incomptum caput,

J ubet sepulcris caprificos erutas,
J ubet cupressus funebres

Et uncta turpis ova ranae sanguine
Plumamque nocturnae strigis

Herbasque, quas Iolcos atque Hiberia
Mittit venenorum ferax,

Et ossa ab ore rapta jejunae canis
Flammis aduri Colchicis.

At expedita Sagana per totam domum
Spargens Avernales aquas

Horret capillis ut marinus asperis
Echinus aut currens aper.

Abacta nulla Veia conscientia
Ligonibus duris humum

Exhauriebat ingemens laboribus,
Quo posset infossus puer

Longo die bis terque mutatae dapis
Inemori spectaculo,

Cum promineret ore, quantum exstant aqua
Suspensa mento corpora3

Exsucta uti medulla et aridum jecur
Amoris esset poculum,

Interminato cum semel fixae cibo
Intabuissent pupulae.

Non defuisse masculae libidinis
Ariminensem Foliam

