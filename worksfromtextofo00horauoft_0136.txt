98

ΗΟΒΔΤῙΙ ΟΑΕΜΙΝΑ.

Quin et Ixion Tityosque vultu

Risit invito, stetit urna paullum

Sicca, dum grato Danai puellas
Carmine mulces.

Audiat Lyde scelus atque notas

Virginum poenas et inane lymphae

Dolium fundo pereuntis imo,
Seraque fata,

Quae manent culpas etiam sub Orco.

Impune, nam quid potuere majus?

Impiae sponsos potuere duro
Perdere ferro!

Una de multis face nuptiali
Digna perjurum fuit in parentem
Splendide mendax et in omne virgo

Nobilis aevum,

Surge, quae dixit juveni marito,

Surge, ne longus tibi somnus, unde

Non times, detur3 socerum et scelestas
Faue sorores,

Quae velut nactae vitulos leaenae

Singulos eheu lacerant: ego illis

Mollior nec te feriam neque intra
Claustra tenebo.

Me pater saevis oneret eatenis,

Quod viro clemens misero peperci3

Me vel extremos Numidarum in agros
Classe releget.

I, pedes quo te rapiunt et aurae,

Dum favet nox et Venus, i seeundo

Omine et nostri memorem sepulcro
Sealpe querelam.

 

