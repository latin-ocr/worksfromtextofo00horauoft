302 v Hommn merom.

Permutet dominos et cedat in altera jura.

Sic quia perpetuus nulli datm· 118118, 613 116168
Heredem alterius velut unda supervenit undam,
Quid vici prosunt aut horrea? quidve Calabris ,
Saltibus adjecti Lucani, si metit Orcus
Grandia cum parvis, non exorabilis auro?
Gemmas, marmor, ebur, Tyrrhena sigilla, tabellas,
Argentum, vestes Gaetulo murice tinctas,

Sunt qui non habeant, est qui non curat habere.
Cur alter fratrum cessare et ludere et ungi
Praeferat Herodis palmetis pinguibus, alter
Dives et importunus ad umbram lucis ab ortu
Silvestrem flammis et ferro mitiget agrum,

Scit Genius, natale comes qui temperat astrum,
Naturae deus humanae, mortalis in unum
Quodque caput, vultu mutabilis, albus et ater.

Utar et ex modico, quantum res poscet, acervo
ToHam, nec metuam, quid de me judicet heres,
Quod non plura datis invenerit3 et tamen idem
Scire volam, quantum simplex hilarisque nepoti
Discrepet et quantum discordet parcus avaro.
Distat enim, spargas tua prodigus, an neque sumptum
Invitus facias neque plura parare labores,

Ac potius, puer ut festis Quinquatribus olim,
Exiguo gratoque fruaris tempore raptim.

Pauperies immunda domus procul absit: ego, utrum
Nave ferar magna an parva, ferar 1111118 613 1(16111.

N on agimur tumidis velis aquilone secund03

Non tamen adversis aetatem ducimus austris,
Viribus, ingenio, specie, virtute, loco, re

Extremi primorum, extremis usque priores.

N on es avarus: abi3 quid, cetera jam simul isto
Cum vitio fugere? Caret tibi pectus inani
Ambitione? Caret mortis formidine 613 ira?
Somnia, terrores magicos, miracula, sagas,
Nocturnos lemures portentaque Thessala rides?
Natales grate numeras? Ignoscis amicis Ρ
Lenior et melior fis accedente senecta?

Quid te exempta levat spinis de pluribus una?
Vivere si recte nescis, decede peritis.

Lusisti satis, edisti satis atque bibisti:
Tempus abire tibi est, ne potum largius aequo
Rideat 613 pulset lasciva decentius aetas.

