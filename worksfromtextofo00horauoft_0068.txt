30

non-ATU CARMINA.

Pone me pigris ubi nulla campis
Arbor aestiva recreatur aura,

Quod latus mundi nebulae malusque
Jupiter urget ;

Pone sub curru nimium propinqui
Solis in terra domibus negata:

Dulce ridentem Lalagen amabo,
Dulce loquentem.

 

CARMEN XXIII.-—An CHLOEN.

Vitas hinnuleo me similis, Chloe,
Quaerenti pavidam montibus aviis
Matrem non sine vano
Aur-arum et silvae metu.

Nam seu mobilibus veris inhorruit
Adventus foliis seu virides rubum
Dimovere lacertae,
Et corde et genibus tremit. ⁴

Atqui non ego te, tigris ut aspera
Gaetulusve leo, frangere persequor:
Tandem desine matrem
Tempestiva sequi viro.

 

