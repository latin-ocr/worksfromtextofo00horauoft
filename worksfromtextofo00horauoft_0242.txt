204 ΗΟΒΑΤΠ slsum.

Virgilius, post hunc Varius dixere, quid essem.

Ut veni coram, singultim pauca locutus,

Infans namque pudor prohibebat plura profari,

N on ego me claro natum patre, non ego circum
Me Satureiano vectari rura caballo,

Sed, quod eram, narro. Respondes, ut tuus est mOS,
Pauca: abeo3 et revocas nono post mense jubesque
Esse in amicorum numero. Magnum hoc ego duco,
Quod placui tibi, qui turpi secernis honestum,

Non patre praeclaro, sed vita et pectore puro.
Atqui si vitiis mediocribus ac mea paucis

Mendosa est natura, alioqui recta, velut si

Egregio inspersos reprehendas corpore naevos,

Si neque avaritiam neque sordes aut mala lustra
Objiciet vere quisquam mihi, purus et insons,

Ut me collaudem, si et vivo carus amieis:

Causa fuit pater his, qui macro pauper agello
Noluit in Flavi ludum me mittere, magni

Quo pueri magnis e centurionibus orti,

Laevo suspensi loculos tabulamque lacerto,

Ibant octonis referentes Idibus aera ε

Sed puerum est ausus Romam portare docendum
Artes, quas doceat quivis eques atque senator
Semet prognatos. Vestem servosque sequentes,
In magno ut populo, si qui vidisset, avita

Ex re praeberi sumptus mihi crederet illos.

Ipse mihi custos incorruptissimus omnes ’

Circum doctores aderat. Quid multa? Pudieum,
Qui primus virtutis honos, servavit ab omni

Non solum facto, verum opprobrio quoque turpi3
Nec timuit, sibi ne vitio quis verteret, olim

Si praeco parvas aut, ut fuit ipse, coactor
Mercedes sequerer 3 neque ego essem questus : at hoc nunc
Laus illi debetur et a me gratia major.

Nil me poeniteat sanum patris hujus, eoque

Non, ut magna dolo factum negat esse suo pars,
Quod non ingenuos habeat clarosque parentes,

Sic me defendam. Longe mea discrepat istis

Et vox et ratio: nam si natura juberet

A certis annis aevum remeare peractum

Atque alios legere ad fastum quoscunque parentes,
Optaret sibi quisque, meis contentus honestos
Fascibus et sellis nollem mihi sumere, demens

J udicio vulgi, sanus fortasse tuo, quod

Nollem onus haud unquam solitus portare molestum.
Nam mihi continuo major quaerenda foret res

