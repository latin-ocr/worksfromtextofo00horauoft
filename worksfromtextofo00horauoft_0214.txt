 

176 nonam m‘om.

Urget diem nox et dies noctem, neque est
Levare tenta spiritu praecordia.

Ergo negatum vincor ut credam miser,
Sabella pectus increpare carmina
Caputque Marsa dissilire nenia.

Quid amplius vis? O mare, Ο terra, ardeo,
Quantum neque atro delibutus Hercules
Nessi cruore, nec Sicana fervida

Virens in Aetna fiamma; tu, donec cinis
Injuriosis aridus ventis ferar,

Cales venenis officina Colchicis.

Quae finis aut quod me manet stipendium?
Effare ; jussas cum fide poenas luam,
Paratus expiare, seu poposceris

Centum juveneoS, sive mendaci lyra

Voles sonari: tu pudica, tu proba
Perambulabis astra sidus aureum.

Infamis Helenae Castor offensus vicem
Fraterque magni Castoris, victi prece,
Adempta vati reddidere lumina.

Et tu, potes nam, solve me dementia,

O nec paternis obsoleta sordibus,

Neque in sepulcris pauperum prudens anus
Novendiales dissipare pulveres.

Tibi hospitale pectus et purae manus,
Tuusque venter Paemmeius, et tuo
Cruore rubros obstetrix pannos lavit,
Utcunque fortis exilis puerpera„

Com. Quid obseratis auribus fundis preces?
Non saxa nudis surdiora navitis
Neptunus alto tundit hibernus salo.
Inultus ut tu riseris Cotyttia
Vulgata, sacrum liberi Cupidinis,

Et Esquilini pontifex venefici

Impune ut urbem nomine impleris meo?
Quid proderat ditasse Pelignas anus,
Velociusve miscuisse toxicum Ρ

Sed tardiora fata te votis manent:
Ingrata misero vita ducenda est in hoc,
Novis ut usque suppetas laboribus.
Optat quietem Pelopis infidi pater,
Egens benignae Tantalus semper dapis,
Optat Prometheus obligatus aliti,

Optat supremo collocare Sisyphus .
In monte saxum3 sed vetant leges J ovls.

