316 ⁷ Hommn

Ludere qui nescit, campestribus abstinet armis,

Indoctusque pilae discive trochive quiescit,

Ne spissae risum tollant impune coronae:

Qui nescit versus tamen audet fingere. Quidni?

Liber et ingenuus, praesertim census equestrem

Summam nummorum vitioque remotus ab omni.

Tu nihil invita dices faciesve Minerva· ‚

Id tibi judicium est, ea mens. Si quid tamen olim

Scripseris, in Maeci descendat judicis aures

Et patris et nostras, nonumque prematur in annum,

Membranis intus positis: delere licebit,

Quod non edideris 3 nescit vox missa reverti.
Silvestres homines sacer interpresque deorum

Caedibus et victu foedo deterruit Orpheus,

Dictus ob hoc lenire tigres rabidosque leones ;

Dictus et Amphion, Thebanae conditor arcis,

Saxa movere sono testudinis et prece blanda

Ducere quo vellet. Fuit haec sapientia quondam,

Publica privatis secernere, sacra profanis,

Concubitu prohibere vago, dare jura maritis,

Oppida moliri, leges incidere ligno :

Sic honor et nomen divinis vatibus atque

Carminibus venit. Post hos insignis Homerus

Tyrtaeusque mares animos in Martia bella

Versibus exacuit3 dictae per carmina sortes,

Et vitae monstrata via est ; et gratia regum

Pieriis tentata modis, ludusque repertus

Et longorum operum finis: ne forte pudori

Sit tibi Musa lyrae solers et cantor Apollo.
Natura fieret laudabile carmen, an arte,

Quaesitum est: ego nec studium sine divite vena,

Nec rude quid possit video ingenium3 alterius sic

Altera poscit opem res et conjurat amice.

Qui studet optatam cursu contingere metam,

Multa tulit fecitque puer, sudavit et alsit,

Abstinuit Venere et vin03 qui Pythia cantat

Tibicen, didicit prius extimuitque magistrum.

Nec satis est dixisse: Ego mira poemata pango3

Occupet extremum scabies; mihi turpe relinqui es 613

Et, quod non didici, sane nescire fateri.

Ut praeco, ad merces turbam qui cogit emendas,

Assentatores jubet ad luorum· ire poeta

Dives agris, dives positis m fenore nummis.

Si vero est, unctum qui recte ponere possit

Et spondere levi pro paupere et eripere atris

Litibus implicitum, mirabor, si sciet inter-

