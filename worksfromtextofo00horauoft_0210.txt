172

HORATII EPODI.

CARMEN XIV—AD MAECENATEM.

Moffis inertia our tantam diffuderit imis
Oblivionem sensibus,

Pocula Lethaeos ut si ducentia somnos
Arente fauce traxerim,

Candide MaecenaS, occidis saepe rogando :
Deus, deus nam me vetat

Inceptos, olim promissum carmen, iambos
Ad umbilicum adducere

Non aliter Samio dieunt arsisse Bathyllo
Anacreonta Teium,

Qui persaepe cava testudine flevit >amorem
Non elaboratum ad pedem.

Uret-is ipse miser: quod si non pulchrior ignis
Accendit obsessam Ilion,

Gaude sorte tua3 me libertina neque uno
Contenta Phryne macerat.

 

CARMEN XV.——AD NEAERAM.

Nox erat et caelo fulgebat luna sereno
Inter minora sidera,

Cum tu magnomm numen laesura deorum
In verba jurabas mea,

Artius atque hedera procera adstringitur ilex,
Lentis adhaerens brachiis:

Dum pecori lupus et nautis infestus Orion
Turbaret hibernum mare,

Intonsosque agitaret Apolljm's aura capillos,
Fore hunc amorem mutuum.

Ο dolitura mea multum virtute Neaera!
Nam si quid in Flacco viri est,

Non feret assiduas potiori te dare noctes,
Et quaeret iratus parem,

⁴Neo semel offensae cedet constantia formae,

Si certus intrarit dolor.

Et tu, quicunque es felicior atque meo nunc
Superbus incedis malo,

Sis pecore et multa dives tellure licebit
Tibique Pactolus fluat,

Nec te Pythagorae fallant arcana renati,
Formaque vincas Nirea,

Eheu translatos alio maerebis amores:
Ast ego vicissim risero.

