80

HOBATII CARMINA.

Contendat, illi turba clientium
Sit major: aequa lege Necessitas
Sortitur insignes et imos ;
Omne capax movet urna nomen.

Destrictus ensis cui super impia.
Cervice pendet, non Siculae dapes
Dulcem elaborabunt saporem,
Non avium citharaeque cantus

Somnum reducent. Somnus agrestium
Lenis virorum non humiles domos
Fastidit umbrosamque ripam,
Non Zephyris agitata Tempe.

Desiderantem quod satis est neque
Tmnultuosum sollicitat mare,
N ec saevus Arcturi cadentis
Impetus aut orientis Haedi,

Non verberatae grandine vineae
Fundusque mendax, arbore nunc aquas
Culpante, nunc torrentia agros
Sidera, nunc hiemes iniquas.

Contracta pisces aequora sentiunt
J actis in altum molibus3 hue fiequens
Caementa demittit redemptor
Cum famulis dominusque terrae

FastidiosuS. Sed Timor et Minae
Scandunt eodem, quo dominus, neque
Decedit aerata triremi et
Post equitem sedet atra Cura..

Quod si dolentem nec Phrygius lapis ·
Nec purpurarum sidere clarior
Delenit usus nec Falerna
Vitis Achaemeniumque costum,

Cur invidendis postibus et novo
Subh'me ritu moliar atrium Ρ
Cur valle permutem Sabina
Divitias operosiores?

