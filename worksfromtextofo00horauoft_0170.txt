132

HORA'HI CARMmA.

Duris ut ilex tonsa bipennibus
Nigrae feraci frondis in Algido,
Per damna, per caedes, ab ipso
Ducit opes animumque ferro.

Non hydra secto corpore firmior
Vinci dolentem crevit in Herculem,
Monstrumve submisere Colchi

Majus Echioniaeve Thebae.

Merses profundo, pulchrior exiet Í¾

Luctere, multa proruet integrum
Cum laude victorem geretque

Proelia conjugibus loquenda.

Carthagini jam non ego nuntios
Mittam superbos: occidit, occidit
Spes omnis et fortuna nostri
Nominis, Hasdruer interempto.

Nil Claudiae non perficient manus,
Quas et benigno numine Jupiter
Defendit et curae sagaces
Expediunt per acuta belli.

 

