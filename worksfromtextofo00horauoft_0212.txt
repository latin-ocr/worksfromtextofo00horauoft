174

 

HORA'HI EPODI.

Sic placet ἓ an melius quis habet suadere? Secunda
Ratem occupare quid moramur alite?

Sed juremus in haee: simul imis saxa renarint
Vadis levata, ne redire sit nefas;

Neu conversa domum pigeat dare lintea, quando
Padus Matina laverit cacumina,

, In mare seu celsus procurrerit Apenninus,

Novaque monstra junxerit libidine

Mirus amor, juvet ut tigres subsidere cervi&
Adulteretur et columba miluo,

Credula nec ravos timeant armenta leones,
Ametque salsa levis hircus aequora.

Haec, et quae poterunt reditus abscindere dulces,
Eamus omnis exsecrata civitas,

Aut pars indocili melior grege ; mollis et exspes
Inominata perprimat cubilia!

Vos, quibus est virtus, muliebrem tollite luctum
Etrusca praeter et volate litora.

Nos manet Oceanus circumvagus: arva, beata
Petamus arva divites et insulas,

Reddit ubi Cererem tellus inarata quotannis
Et imputata floret usque vinea, ’

Germinat et nunquam fallentis termes olivae,
Suamque pulla fieus ornat arborem,

Mella cava manant ex ilice, montibus altis
Levis crepante lympha desilit pede.

Illic injussae veniunt ad mulctra capellae,
Refertque tenta grex amicus ubera3

Nec vespertinus circumgemit ursus ovile,
Neque intumescit alta viperis humus.

Pluraque felices mirabimur: ut neque largis
Aquosus Eurus arva radat imbribus,

Pinguia nec siccis urantur semina glebis,
Utrumque rege temperante caelitum.

Non huc Argoo contendit remige pinus,
Neque impudica Colchis intulit pedem;

Non huc Sidonii torserunt cornua nautae
Laboriosa nec cohors Ulixei.

Nulla nocent pecori contagia, nullius astri
Gregem aestuosa torret impotentia.

Jupiter illa piae secrevit litora genti,
Ut inquinavit aere tempus aureum3

Aere, dehinc ferro duravit secula, quorum
Piis secunda vate me datur fuga.

