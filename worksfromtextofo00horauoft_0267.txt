,1.111. Π. nu. 111. 229

 

Hic porcum Laribus: verum ambitiosus et audax ;
Naviget Anticyram. Quid enim differt, barathrone
Dones quidquid habes, an nunquam utare paratis?
Servius Oppidius Canusi duo praedia, dives
Antiquo censu, gnatis divisse duobus

Fertur et hoc moriens pueris dixisse vocatis

Ad lectum: Postquam te talos, Aule, nucesque
Ferre sinu laxo, donare et ludere vidi,

Tc, Tiberi, numerare, cavis abscondere tristem3
Extimui, ne vos ageret vesania discors,

Tu Nomentanum, tu ne sequerere Cicutam.

Quare per divos oratus uterque Penates,

Tu cave ne minuas, tu, ne majus facias id,

Quod satis esse putat pater et natura coercet.
Praeterea ne vos titillet gloria, jure—

‚Iurando obstringam ambo: uter aedilis fueritve
Vestrum praetor, isintestabilis et sacer esto.

In cicere atque faba bona tu perdasque lupinis,
Latus ut in Circo spatiere et aeneus ut stes,
Nudus agris, nudus nummis, insane, paternis;

Smlioet ut plausus, quos fert Agrippa, feras tu,

 

Astuta ingenuum vulpes imitata leonem.

Ne quis humasse velit Ajacem, Atrida, vetas cur?
Rex sum. Nil ultra quaero plebeius. Et aequam
Rem imperito ; ac si cui videor non justus, inulto
Dicere, quod sentit, permitto. Maxime regum,

Di tibi dent capta classem deducere Troja ἒ

Ergo consulere et mox respondere licebit P
Consule. Cur Ajax, heros ab Achille secundus,
Putescit, toties servatis clarus Achivis,

Gaudeat ut populus Priami Priamusque inhumato,
Per quem tot juvenes patrio caruere sepulcro ’ἔ
Mille ovium insanus morti dedit, inclitum Ulixen
Et Menelaum una mecum se occidere clamans.

Tu cum pro vitula statuis dulcem Aulide natam
Ante aras spargisque mola caput, improbe, salsa,
Rectum animi servas P Quorsum P Insanus quid enim Ajax

